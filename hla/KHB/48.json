{
  "title": "Mangang leh lungngaia tan i tumte hian",
  "lyrics": "Mangang leh lungngaia tan i tumte hian,\nI beidawng dawn apiangin lo harh zawk lang;\nI pian tirh ata Pathian thilthlawnpek che,\nAmalin chhiar la, mak i ti ngei ang e.\n\nThil thlawn pek ngun takin chhiar theuh la,\nPathianin mihring a vur thin kha;\nMalin chhiar la, nangma chan mai chu,\nMak ti rengin i fak phawt ang - a petu.\n\nMi thenkhat hausate chu i it dawn chuan,\nIsua chatuan thil pek duh che ngai ve la;\nSumin a lei theih loh thil i chan fo hi,\nNgaihtuah bawk la, lawminn i lo khat a ni.\n\nHrehawmna i chungah lo thleng fo sela,\nKa thatna tur a nih chu tiin ngai la;\nRangkachak thianghlim nan mei an hmang angin,\nPathianin thil harin mi a siam tha thin.\n\nI chungah khua lo dur se ringhlel suh la,\nPathianin engkim chungah ro a rel a;\nKhaw dur, khaw thiang nenin lei a lo tha si,\nMihring siam that nan khaw dur a ngai a ni."
}
