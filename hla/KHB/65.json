{
  "title": "Rilru lawm zawngte u",
  "lyrics": "Rilru lawm zawngte u,\nChhandamtu hming fakin,\nIn lawm hla sa r'u;\nA hmangaih puang turin.\nKhawvel ram tinah puang zel r'u, (2)\nHmangaihna lei in bat zawng chu.\n\nA hmangaihna thlain,\nLeiah hian alo tum;\nLalthutthleng, van arsi,\nLallukhum kalsanin,\nMin tuarsak kha sawi sen em ni? (2)\nThihna ata min chhan turin.\n\nThlan thim tak atang khan,\nHnehtu ropui a tho;\nLei tuarna a hransan,\nA ramah khian a chho,\nTunah ropuiin ro a rel, (2)\nHnehtu, Chhandamtu, kan Pathian.\n\nA lo kir leh thuai ang,\nA mi thlan hruai turin;\nA ropuina thlirin,\nKan lawmna a kim ang.\nChutin van mipuite zingah, (2)\nLawm hla chuai lo tur kan sa ang."
}
