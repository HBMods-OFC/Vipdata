{
"title" : "Kan Pathian kulhpui nghet a ni",
"lyrics" : "Kan Pathian kulhpui nghet a ni,\nHimna hmunpui, chhe thei lo;\nSualna tuilian fawn vel mah se, \nA nghing lovang kanhimna.\nSetana ral lian chuan, \nFing tak leh thiam takin,\nVervekna ralthuan nen, Min tihchhiat a tum reng;\nLeian hneh thei an awm lo.\nKan chakna ringin tang ila, \nKan theihtawp pawh a thlawn ang;\nMahse, kan zam lo - Tanpuitu, \nPathian miruat kan neih hi.\nTu nge ni, in zawt maw? \nKrista Isua ngei kha;\nSipaihote Lalpa, Kumkhuaa pangngai kha, \nAman dovin a hneh dawn.\nHe lei hi ramhuai lo khatin, \nKeini min tihchhiat tum se,\nKan hlau lo vang, min hnehtir dawn, \nPathian ngei chuan - A thuin.\nThim lal, rapthlak ber chu, \nKan hlau lo'ng engtin pawh;\nThinurin thawk mah se, \nA boral thuai dawn e;\nPathian thuin a that ang.\nPathian thutak an hneh chuang lo'ng \nLei michakte pungkhawmin;\nThlarau Thianghlim leh thilpekte \nLalpan min pe, min pui si.\nLei ro leh chhungkuate, \nKan nun nen la rawh se;\nTaksa an tihlum thei, \nThutak an hneh chuang lo'ng \nPathian ram a ding reng dawn."
}