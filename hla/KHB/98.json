{
  "title": "A lo thang Chhandamtu pian thu",
  "lyrics": "A lothang Chhandamtu pian thu,\nBethlehem dai bawng. in tlawmah;\nKeini sual bawiha tang hnute,\nMin chhan chhuak turin a lo piang.\n\nAw tunah hian lo thang leh sa,\nKan aw neih chhun zawngin;\nKan tana nausen tlawm tak a lo piang,\nA nu kiang ngeia dingin,\n\"Chungnung berah ropui rawh se,\"\nTiin kan zaipui ang,\nKan tana nausen duhawm lo piang chu,\nA hmingthan lozual rawh se.\n\nAmah fakin van mi thianghlim,\nA pian thu hrilin an lozai;\nA hming faka lozaipui tur,\nKan mihring zingah an awm lo.\n\nKeini mihring sual fa mah hian,\nKan pian niin lawmtu kan nei;\nChhandamtu pian ni lawm turin,\nAw, tunah i kal thuai ang u.\n\nA lo pianna bawng in tlawm chhung,\nA thihna thing anchhedawng chung;\nA tan nun nawm ni awm lovin,\nKalvari tlangah an tuar tir.\n\nHmanah leiah lo tlawm mahse,\nTunah van chung sang zawkah khian;\nAlai thu leh a hmangaih thu,\nvan mi chhiar Senlohin an puang."
}
