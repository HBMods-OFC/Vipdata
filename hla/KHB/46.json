{
  "title": "Pathian hmangaihna chungnung ber",
  "lyrics": "Pathian hmangaihna chungnung ber,\nVan lawmna leia lo lang;\nKan thinlung tlawm hi rawn luah la,\nI rinawmzia lantirin.\nIsu, khawngaiha khat i ni,\nHmangaihna tawp nei lo thianghlim;\nMin kan la, i chhandamnain.\nNang ngai thinlunglah lut rawh.\n\nMin rawn pawl la i Thlarauvin,\nThinlung ngui leh chau zawngte;\nKan rochan Nang nen luah dunin,\nChawlhna tiam min thlen ang che.\nSual tih chakna hi la bovin,\nAlpha leh Omega chu;\nKan rinna bul leh tawp ni la,\nZalenna min pe ang che.\n\nMin chhan chhuak la, Engkimtithei,\nKhawngaihna min chantir la;\nLo kir thuai la, cheng reng turin,\nI chen nan min siam ang che.\nNangmah chauh kan fak fo vang che,\nI rawng pawh kan bawl fo vang;\nBang lova tawngtai leh fakin,\nI hmangaih kan chhuang ber ang.\n\nI thil siam tharah min siam la,\nThianghlim bawlhhlawhh kai lovin;\nChhandamna famkim chu changin,\nNangmah nen inrem lehin.\nNi tin ropui deuh euh zelin,\nVanramnuam kan thlen thlengin;\nChutah kan lallukhum dahin,\nHmangaih fakin kan leng ang."
}
