{
  "title": "Mal min sawm turin",
  "lyrics": "Mal min sawm turin\nVan khuaan ro a rel;\nEden kawngkahr an hawng leh ta,\nLut r'u, Zion khua a var ta.\n\nLawm r'u, lawm r'u,\nMin tlantu Beramno a lo kal;\nFak r'u, Haleluia! Amen,\nHaleluia! min tlan turin a lo kal.\n\nZan hla mawi ri chuan,\nLei hi a nghawr nghing a,\nEdena muhil an tho ta,\n\"Khaw nge chhun arsi chu?\" an ti.\n\nLalberte Lalber\nLeh Zion roreltu,\nEngtia awm thei nge mihringah\nA hmangaih a va mak em ve!\n\nA fak hla nawn r'u,\nVan mipui Seraf-ten;\nTuifinriat leh khawvel zawng hi,\nZaiin khat se, Haleluia!"
}
