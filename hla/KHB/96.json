{
  "title": "Eden par mawi chul hnu ti vul leh turin",
  "lyrics": "Eden par mawi chul hnu ti vul leh turin,\nKhawvel Chhandamtua lo piang ta;\nPialral nun mawi min rawn sintir leh theih nan,\nLal Chungnung berin hmu tlawm ber a rawn thlang.\n\nI lawm ang u, Remna lal lo piang hi,\nA fakna lei leh van thang chhuak se;\nHei ang renga kan tan a lal lawmawm hi,\nAn piang lo, an piang leh tawh lawng chatuanin.\n\nHmana miten hmuh an chak ni lawmawm hi,\nHmu lovin sang tam tak an liam ta;\nlal lungawi kum hun lawmawm Chhandamna hi,\nKeini zawng kan chan bik hi kan vannei hle.\n\nTun hma, tun hnu, van hnuai mi hmingsak zingah,\nChhandamtu dang reng an piang tawh lawng;\nHmana mi thianghlim. Sumeona ang khan,\nHmua lawm apiang mi vannei ber an ni.\n\nLei leh van a chhiar sen loh mipui zingah,\nA tha chunnung ber e, Chhandamtu;\nIsrael-ten an hnawl a, an paih hnu kha,\nVan lal reng ro pialral lunghlu ka chhar ta."
}
