{
  "title": "Isua hming hi a va tha em",
  "lyrics": "Isua hming hi a va tha em!\nA ringtute hriatin;\nAn lungngaih leh hliam a tidam,\nAn hlauhna thlamuanin.\n\nAn thlarau hliam chu tidamin,\nAn mangan a tireh;\nThlarau riltam tan chaw a ni,\nChaute tan chawlhna nen.\n\nHming hlu tak ka innghahna kha,\nKa phaw leh ka himna;\nKa ro bawm chhe ngai lo a ni.\nHmangaihnain a khat.\n\nIsu, ka Chhandamtu leh Thian,\nZawlnei, Puithiam, Lalber;\nA nunna leh ka kawng i ni,\nKa fakna lawm ang che.\n\nI hmangaih tawp lo puan ka nuam,\nKa tawngkam chhuak tin hian;\nChutin ka thla chau thihnaan,\nA hnem ang, i hming hian."
}
