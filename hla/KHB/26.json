{
"title" : "Kan Pathian kan Puipa pangngai",
"lyrics" : "Kan Pathian, kan Puipa pangngai,\nKan hma lam beiseina;\nKan hliahkhuhna, khawdur thlen lai,\nKan chatuan In- Nangmah.\nNangma lalthutphah phenah chuan,\nI mi an cheng muang thei;\nI ban phar mai hi keini tan,\nA tawk e, phaw kan nei.\nTlang reng an lo din chhuah hma khan,\nLei la inrel hma hian;\nPathian i ni reng, chatuan'n,\nDang chuang thei lo, chatuan.\nNangma tan kum sang sawm pawh hi,\nMitkhap kar a tling lo;\nTun hma, tun hnu, keinin kan ti,\nNangin 'tun', i ti fo.\nHun hian lui lian luang zel angin,\nHring fa a len bo fo;\nZingah mumang a lo ral thin,\nKan inang, rin tlak loh.\nKan Pathian, kan Puipa pangngai,\nKan hma lam beiseina;\nKan hliahkhuhna, khaw dur thlen lai,\nKan chatuan in - Nangmah."
}