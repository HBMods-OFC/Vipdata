{
  "title": "Krista thisen hlu tak chhuak chu",
  "lyrics": "Krista thisen hlu tak chhuak chu,\nKa tan a hlu a ni;\nHlauhna leh rinhlelhna ata,\nKa thlarau a chawl ta.\n\nAw, thisen lui mak tak a luang,\nChhandamna atang chuan;\nVan thlen thlenga ka hla tur chu\nAw thisen, thisen hlu.\n\n\"An sualna leh atnate chu,\nKa hre reng tawh lo vang;\nAn tan ka Fapa a thi si,\"\nLal Pathianin a ti.\n\nKa sual ka hriat chhuah fote hian,\nMin tithlaphang lo vang;\nChu thisen hlu chuan a tleng fai,\nA kai dum zawngte nen.\n\nHe ka taksa chak lo tak hian,\nNatnate tawk mah se,\nChu thisen hlua ka chawlh chuan,\nThlamuangin ka thi ang."
}
