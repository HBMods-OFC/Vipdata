{
  "title": "Ka lawm em em e kan Pa vana min",
  "lyrics": "Ka lawm em em e, kan Pa vana mi'n,\nBible-a a hmangaih min hrilh vangin;\nA lehkhabua thil mak ka hmuh hi,\nLal Isua min hmangaihna hi a ni.\n\nLal Isuan min hmangaih ka lawm hle,\nMin hmangaih hle, min hmangaih hle;\nLal Isuan min hmangaih ka lawm hle,\nKei pawh min hmangaih e.\n\nAmah theihnghilhin ka vak bo na a,\nKa bonaah pawh kei min hmangaih a;\nAman min hmangaih tih ka hriat veleh,\nA hnenah ka kir leh ta a ni e.\n\nLal chu mawi taka ka hmuh hun chuanin,\nHla pakhat tal chu sa thei ilangin;\nChu chu ka chatuan hla ber a ni tur-\nLal Isua hmangaihna mak tak mai chu.\n\nMin hmangaih hriain ka hmangaih ve a,\nHmangaih avangin kei min tlan ta a;\nHmangaih vanga thinga thi a ni e,\nLalpa Isuan min va hmangaih em ve!\n\nAma ropuizia min zawt sela aw,\nEng ang takin sawi nasa ang i maw!\nAma Thlarau leh kei kan inrem a,\nLal Isua hmangaih min hriattir fo va.\n\nRilrua hriatin ka hah a dam hle,\nLal Isua rinin mal min sawmsak e;\nLal Isua hmangaih ka hril apiangin,\nSetana'n ka thal a tlanchhiatsan thin."
}
