{
  "title": "Hlim takin i chawimawi ang u kan remna Lal lo piang hi",
  "lyrics": "Hlim takin i chawimawi ang u, kan Remna Lal lo piang hi,\nA lalthuthleng, a mi thianghlim, lallukhum hnutchhiah vekin,\nKeini suala vakvaite chhandamna kawng min rawn hrilh i,\nFak rawh u, chi tin, tawng tinin Lalber chu chawimawi chiam r'u.\n\nA fakna a dai tawh lo'ng,\nKhawvel tawp hun thleng pawhin;\nNi tin, kum tin, a fakna a zual zel ang chatuan thlengin,\nLei leh van ral hnu pawhin angel varho nen kan fak ang.\n\nBawng in tlawmah lo piangin ranthlengah lo mu mah sela,\nAmah mi lian a ni, a ramin kin ni a nei lo vang;\nChhak, thlang, chhim leh hmara mi, thihna daihlim hnuaia thute,\nA lalna fakin ni tin, thla tin, kum tin an pung zel ang.\n\nEden hunah Setana'n kan lallukhum min chhuh hnu kha,\nTunah hian kan Lal Isuan a hneh a, minrawn pe leh ta,\nChuvangin, nula, tlangval, naupang, pitar, putar, mi tin,\nLalberte Lalber fakin tuipui fawn vel angin zai r'u.\n\nLeia mipui chhiar sen loh leh van angel chhiar sen loh nen,\nAw Lalpa, i hmangaihna thukzia, zauzia, seizia, sanzia;\nFa neih chhun pawh zuah lova kan tan i rawn tirh avangin,\nKan aw neih chhun leh kan theihtawpin tunah hian kan fak che."
}
