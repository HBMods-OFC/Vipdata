{
  "title": "Aw tunah hian chanchin mak tak chu",
  "lyrics": "Aw, tunah hian chanchin mak tak chu,\nA lo thleng hril sen rual a ni lo;\nLalpa Isua hmangaih aw mawi chu,\nKhawvelah a thang mek a ni.\n\nZion-a mi an duh loh kha,\nThiltihtheihna lalthutthlengah chuan;\nRopui leh thianghlim zahawmin,\nHnam tinrengin an hmu ang.\n\nKalvari-a thihna hnehtu kha,\nHrilh fiah thei tu mah reng an awm lo;\nAw mawi chhiar sen loh lawmna ber leh,\nNun sang tam tak siamtu a ni.\n\nA fimna leh a vawhna hmaah,\nDing thei thianghlim tu mah an awm lo;\nRopuina leh rorelna zawng zawng,\nAmen, Lal Isua ta a ni.\n\nA chuai lo vang ka Chhandamtu chu,\nMinung, Pathian Fapa, Lalber chu;\nA mawi ber e, Nunna par chu,\nFak r'u, lei leh van mite u.\n\n\"Ngai teh, ka lo kal thuai dawn,\" a ti,\nTho rawh u, Lalpa tan pen rawh u;\nA rorelna ni chu a hnai ta,\nAw ka nunna, Lalpa fak rawh."
}
